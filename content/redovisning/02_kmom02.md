---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

Jag tyckte att det var spännande att jobba med LESS och LESS-moduler. Jag kände direkt att koden blev mer strukturerade och det var betydligt lättare att organisera olika element av layout/style i olika moduler och att lägga till andra verktyg/funktioner för att underlätta stylandet. Dessutom tillåter den nya LESS-baserade metoden att basera en ny CSS layout på en äldre version, till exempel genom att återanvända delar av en gammal stylesheet och ersätta andra delar.

Jag har tidigare stött på den ena eller andra mjukvaran, som installerades med ett make-kommando, men kan inte påstå att jag har mycket erfarenhet eller insikt i hur det fungerar. Oftast så känns det rätt smidigt att kunna använda en förbyggd make fil, speciellt när man vet hur mycket jobb det skulle kunna vara att själv utföra alla inkluderade steg. Det verkar speciellt användbart, när man ska köra ett make-kommando ofta – som vi gör här, när vi kompilerar ett ”theme”. Å andra sidan, så vet jag också att det kan hänga upp sig i vissa situationer, och då blir det ibland svårt att klura ut, vad som gick fel.   

Jag tyckte det kändes bra att kompilera LESS till CSS. Som jag skrev ovan, så är detta ett kommando, som jag fick köra varje gång, när jag hade uppdaterat mina LESS filer och ville kolla hur det såg ut på min webbsida. Jag tyckte det var jätte smidigt, att CSS filerna blev kompilerade och även kopierade till rätt plats i htdocs mappstrukturen med ett enda kommando. Jag kan inte säga att jag reflekterade mycket över det, men det skulle såklart vara intressant att lära sig mer om hur ”make theme” kommandot fungerar och vad den gör. Jag antar dock att det är ett tema för en senare tidpunkt under studierna.

Planer hade jag visserligen många, men jag fick inse att jag kan lätt spendera dagar på att styla en webbplats utan att komma vidare med uppgiften. I htmlphp kursen, så har jag lagt väldigt mycket tid på att styla webbplatsen med bilder, färger och layout och det var mycket givande, men samtidigt så kände jag att jag la mer tid på design än att lösa själva uppgifterna. Därför bestämde jag mig för en lite lättare design denna gång. Jag ville då ha en ganska tydlig, ren layout, med inte för många färger eller bilder, men något som ändå passar ihop rent optiskt. Det blev alltså två huvudfärger som används över hela webbplatsen, och den enda bilden som ingår i layout är flash-bilden, som jag valde eftersom (1) den passar till datorvetenskap, men den (2) är inte för färgglad eller tungt på layout. I min base-modul finns bara style för ”body”, ”html, ”article”, och ”img”, medan resten ligger i ”layout.less” filen, eftersom jag anser att dessa style-element kommer att förändras mycket under kursens gång.

Mitt TIL från detta kmom är nog användning av LESS moduler för att dela upp mina style-komponenter till olika kategorier/filer. Det känns bra att inte behöver duplicera och modifiera gamla CSS filer, men istället kunna använda en del ”base” till alla mina olika CSS versioner, medan jag har friheten att lägga till moduler för att ändra eller lägga till style i en ny CSS version.  
